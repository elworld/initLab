# Правилник за организиране на събития в init Lab

## Общи

1. Събития се организират от членове на Лаба или с помощта на такива.
   Организатор е лицето или организацията, която инициира събитието
   и носи отговорност при не спазнване на настоящия Правилник.
2. Всяко Събитие трябва да присъства в календара със събития на Лаба.
3. Членовете, с права за добавяне на събития в календара, следва да
   запознаят Организатора и да следят за изпълнението на настоящия
   Правилник.
4. Събития се организират на правилото първият печели - ако вече има
   организирано събитие за същата зала и време то не подлежи на
   оспорване, освен при изрично съгласие на неговият Организатор.

## Ограничения

1. Преди да се обяви събитие за дадена дата се гледа календара на Лаба
   https://initlab.org/events/, и ако няма друго събитие за същата зала
   и дата може да се планира ново такова, ако не противоречи на
   останалите правила.
2. Ако дадено събитие е шумно, с много участници или друго потенциално
   смущаващо реда условие, следва да се съобрази с други събития,
   предварително обявени в Лаба.
3. Ако събитето е от тип 'парти', например за рожден ден или друг
   празничен повод, то следва да бъде одобрено предварително с
   гласуване от Съвета на Лаба.

## Чистота

1. Организаторите на събития се задължават да оствят Лаба в по-добър вид
   от този, в който са го намерили.
2. Организаторите следва да съберат боклукът, оставен от техните гости, и
   да измият чашите и съдовете, използвани от тях.
3. Организаторите на безплатни събития следва да изчистят пода и подредят
   залата след събитията си или при моментна невъзможност до обяд на
   следващия ден.

## Заплащане

1. Безплатни събития одобрени от Съвета не плащат наем.
2. Платени събития се таксуват с 30% от общата цена, събрана от организаторите им.
3. Минималната такса за платени събития в голямата / малката зала са съответно:
  - до 2 часа - 30 лева / 20 лева
  - до 4 часа - 50 лева / 35 лева
  - цял ден - 80 лева / 50 лева
  - уикенд - 140 лева / 90 лева
